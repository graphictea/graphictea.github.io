<!DOCTYPE html>
<head>
    <meta charset="utf-8">
    <meta name="viewport" content="width=device-width" />
    <title>Poznámky k počítačové grafice</title>
    <meta name="author" content="Vojtěch Tomas">
    <link href="/css/style.css" rel="stylesheet" type="text/css" />
    <script src="/js/img.js"></script>

    <script type="text/x-mathjax-config">
        MathJax.Hub.Config({
          tex2jax: {inlineMath: [['$','$'], ['\\(','\\)']]}
        });
    </script>
    <script type="text/javascript" async
        src="https://cdnjs.cloudflare.com/ajax/libs/mathjax/2.7.7/latest.js?config=TeX-MML-AM_CHTML">
    </script>
</head>
<body>
    <header>
    <ol>
       <li><a href="../">coursebook</a></li>
       <li>poznámky k pg</li>
    </ol>
</header>
    <section id="main">

<h1>Vrhání paprsků</h1>
<p>Bude potřeba vyřešit následující problémy:</p>
<ul>
<li>jak reprezentovat paprsek</li>
<li>a jak počítat průsečík paprsku a trojúhelníku.</li>
</ul>
<p>Druhému problému se věnuje příští část textu, v této části je popsáno generování primárních paprsků. Paprsek lze reprezentovat řadou způsobů. Důležité je následující:</p>
<ul>
<li>paprsek je polopřímka, kterou lze v prostoru reprezentovat pomocí dvou vektorů - počátku a směru,</li>
<li>paprsek lze zapsat jako $\mathbf{o} + t\mathbf{s}$ (parametrická forma),</li>
<li>běžně se bude hledat nejbližší nebo první průsečík paprsku a trojúhelníku (test průsečíku),</li>
<li>a je dobré na přístupném místě uschovat výsledek testu a uschovat také odkaz na protnutý trojúhelník.</li>
<li>testu se běžně říká <strong>incidenční operace</strong></li>
</ul>
<p>Paprsek je nejvhodnější reprezentovat pomocí dvou vektorů dle parametrického zápisu, alternativní používaná reprezentace využívá polární souřadnice.</p>
<h2>Primární paprsky</h2>
<p>V této části je uveden způsob, jakým je možné získat směry paprsků vržených do scény z místa pozorovatele. Tím, že paprsky směřují z místa pozorovatele, jsou eliminovány výpočety paprsků, které nepřispívají do výsledného obrazu. Je vhodné uvést, že:</p>
<ul>
<li>paprsky vržené z místa pozorovatele se nazývají <strong>primární</strong>,</li>
<li>primární paprsky určují barvu korespondujícího pixelu ve výsledném obraze</li>
<li>v nejjednodušší variantě určuje rozlišení mřížky počet primárních paprsků, uvažujeme jeden paprsek na pixel (paprsek prochází středem pixelu)</li>
</ul>
<p>V následující části jsou krátce popsány dva způsoby jak získat vektory primárních paprsků.</p>
<h2>Přímý výpočet ze vstupních parametrů</h2>
<p>Cílem je najít střed každého pixelu ze vstupních parametrů. Vstupy pro získání primárních paprsků jsou:</p>
<ul>
<li>rozlišení průmětny $w$ a $h$</li>
<li>pozice pozorovatele $\mathbf{o}$</li>
<li>up vector aneb kterým směrem je nahoru $\mathbf{u}$</li>
<li>směr pohledu pozorovatele $\mathbf{d}$</li>
<li>field of view aneb velikost zorného pole, běžně se udává jako úhel $\theta$</li>
</ul>
<p><img alt="Primární paprsky" src="/img/introgi/view.svg" /></p>
<p class="title">Ilustrace generování souřadnic směrových vektorů pro jednotlivé pixely</p>
<p>Všechny vstupní směrové vektory jsou normalizované. $$\mathbf{b} = \mathbf{d} \times \mathbf{u} $$ Dále je nutné spočítat velikost průmětny (jen pro ujasnění - jedná se o opravdové rozměry, nikoliv rozlišení) \begin{align} g_w &amp;= 2t\tan{\frac{\theta}{2}}, \\ g_h &amp;= g_w \frac{h}{w}. \end{align} Z výše připravených hodnot je možné spočítat posuny $\mathbf{q}_w$ a $\mathbf{q}_h$ mezi pixely v jednotlivých osách \begin{align} \mathbf{q}_w &amp;= \frac{g_w}{w - 1} \mathbf{b},\\ \mathbf{q}_h &amp;= \frac{g_h}{h - 1} \mathbf{u}\\ \end{align} a souřadnice směru k počátečnímu pixelu \begin{align} \mathbf{p}_{00} &amp;= t \mathbf{d} - \frac{g_w}{2} \mathbf{b} + \frac{g_h}{2} \mathbf{u}. \end{align} Normalizovaný směrový vektor $\mathbf{r}_{xy}$ směřující k pixelu $(x, y)$ je pak možné získat pomocí \begin{align} \mathbf{p}_{xy} &amp;= \mathbf{p}_{00} + x\mathbf{q}_w - y\mathbf{q}_h,\\ \mathbf{r}_{xy} &amp;= \frac{\mathbf{p}_{xy}}{|\mathbf{p}_{xy}|}. \end{align} Bez úhony na obecnosti je možné zvolit $t = 1$.</p>
<h2>Výpočet z transformačních matic</h2>
<p>Je možné si vzpomenout na transformační matice ve spojitosti se zobrazovacím řetězcem. Vstupem jsou:</p>
<ul>
<li>viewport matice $\mathbf{V}$,</li>
<li>projekční matice $\mathbf{P}$,</li>
<li>a pohledová matice $\mathbf{C}$.</li>
</ul>
<p>Modelovou matici $\mathbf{M}$ můžeme zanedbat, jelikož budeme pracovat ve světovém souřadném systému. Původní řetězec transformaci \begin{equation} \mathbf{p}_t = \mathbf{V} \mathbf{P} \mathbf{C} \mathbf{p} \end{equation} je nutno invertovat. Pozici kamery $\mathbf{o}$ ve světových souřadnicích je možné získat jako \begin{equation} \mathbf{o} = \mathbf{C}^{-1} \left[0, 0, 0, 1\right]^T \end{equation} a souřadnici pixelu $\mathbf{s}_{xy}$ ve světových souřadnicích kde $x$ a $y$ jsou indexy daného pixelu \begin{equation} \mathbf{s}_{xy} = \mathbf{C}^{-1} \mathbf{P}^{-1} \mathbf{V}^{-1}\left[x, y, 0, 1\right]^T. \end{equation} Směrový vektor je nakonec možné jednoduše spočítat \begin{align} \mathbf{p}_{xy} &amp;= \mathbf{s}_{xy} - \mathbf{o},\\ \mathbf{r}_{xy} &amp;= \frac{\mathbf{p}_{xy}}{|\mathbf{p}_{xy}|}. \end{align} Je možné postupovat libovolným způsobem, výsledkem je mechanismus, který umožní generovat primární paprsky dané dvěma vektory - pozicí kamery $\mathbf{o}$ a normalizovaným směrem paprsku $\mathbf{r}_{xy}$</p>
</section>
<footer>
    <header>
    <ol>
       <li><a href="../">coursebook</a></li>
       <li>poznámky k pg</li>
    </ol>
</header>
</footer>
</body>
</html>