<!DOCTYPE html>
<head>
    <meta charset="utf-8">
    <meta name="viewport" content="width=device-width" />
    <title>Poznámky k počítačové grafice</title>
    <meta name="author" content="Vojtěch Tomas">
    <link href="/css/style.css" rel="stylesheet" type="text/css" />
    <script src="/js/img.js"></script>

    <script type="text/x-mathjax-config">
        MathJax.Hub.Config({
          tex2jax: {inlineMath: [['$','$'], ['\\(','\\)']]}
        });
    </script>
    <script type="text/javascript" async
        src="https://cdnjs.cloudflare.com/ajax/libs/mathjax/2.7.7/latest.js?config=TeX-MML-AM_CHTML">
    </script>
</head>
<body>
    <header>
    <ol>
       <li><a href="../">coursebook</a></li>
       <li>poznámky k pg</li>
    </ol>
</header>
    <section id="main">

<h1>Průsečík trojúhelníku s paprskem</h1>
<p>Algoritmů na hledání průsečíku paprsku a trojúhelníku existuje řada, lze je vyhledat pod heslem ray-triangle intersection.</p>
<ul>
<li>za výsledek testu lze považovat hodnotu hit/miss a nebo přímo parametr $t$ z parametrického vyjádření paprsku $\mathbf{o} + t\mathbf{s}$</li>
<li>souřadnice průsečíku je možné nalézt zpětným dosazením $t$ do parametrického vyjádření paprsku</li>
<li>pokud k průniku nedošlo, je vhodné $t$ považovat např. za nekonečno</li>
</ul>
<p>Test incidenční operace by měl být implementován co nejefektivněji, je doporučeno použít např. Möller-Trumbornův algoritmus [1].</p>
<p><strong>Je skutečně nutné se zabývat rychlým výpočtem průsečíku?</strong> Odpověď by mohl rychle nabídnout následující příklad:</p>
<p>Cílem je vyrobit obraz o rozlišení $1000 \times 1000$ pixelů, což v té nejjednodušší variantě vyžaduje vrhnutí $10^6$ primárních paprsků. Během generování obrazu je nutné provádět také jiné operace než jen výpočet průsečíků, dobu strávenou těmito výpočty označme $\varepsilon$. Dále mějme $n$ objektů ve scéně. Pokud bude nejbližší objekt vyhledáván zcela naivně (otestuje se průsečík paprsku a každého objektu), bude třeba provádět $n \times 10^6$ testů. Dobrou otázkou je, kolik je $n$. Pro malé scény lze uvažovat $n$ do tisíců, pro složitější scény milióny a více. To ve výsledku může vést např. na $\thicksim 10^{9}$ testů na snímek. Kdyby bylo cílem dosáhnout snímkovací frekvence $30\; \text{fps}$, je třeba jeden test provést za \begin{equation} \frac{\frac{1}{30} - \varepsilon}{10^{9}} \approx_{\varepsilon \rightarrow 0} 0.03\; \text{[ns]}, \end{equation} což je prakticky těžko proveditelné. Pro srovnání - procesor s taktem 3 GHz provede jeden takt za 0.3 ns. Tento odhad navíc vyžaduje zanedbání jakéhokoliv času potřebného na ostatní výpočty ($\varepsilon \rightarrow 0$). Předchozí odhad nám dává motivaci optimalizovat testovací proceduru a strategii testování.</p>
<h2>Barycentrické souřadnice</h2>
<p>Je vhodné zabývat se tím, jakým způsobem je možné vyjádřit souřadnice bodu vůči trojúhelníku. Každý trojúhelník je možné plně definovat třemi body $\mathbf{a},\mathbf{b},\mathbf{c}$. Všechny body ležící v rovině tohoto trojúhelníku je pak možné zapsat pomocí <strong>barycentrických souřadnic</strong> $x, y, z$ jako \begin{equation} \label{eq:plane} \mathbf{p} = x\mathbf{a} + y\mathbf{b} + z\mathbf{c}. \end{equation} tak, že $x + y + z = 1$. Nabízí se následující odvození:</p>
<p>Začněme se dvěma body $\mathbf{a}, \mathbf{b}$. Chceme-li proložit přímku těmito body, je možné ji zapsat například jako: \begin{align} \mathbf{p} &amp;= \mathbf{a} + u(\mathbf{b} - \mathbf{a}),\\ \mathbf{p} &amp;= (1 - u)\mathbf{a} + u\mathbf{b}. \end{align}</p>
<p>Nyní přidejme bod $\mathbf{c}$ tak, aby neležel na přímce s body $\mathbf{a},\mathbf{b}$ ($\mathbf{a}, \mathbf{b}, \mathbf{c}$ nejsou kolineární). Z bodů $\mathbf{a},\mathbf{b},\mathbf{c}$ je možné sestrojit rovinu: \begin{align} \mathbf{p} &amp;= \mathbf{a} + u(\mathbf{b} - \mathbf{a}) + v(\mathbf{c} - \mathbf{a}),\label{eq:triangle}\\ \mathbf{p} &amp;= (1 - u - v)\mathbf{a} + u\mathbf{b} + v\mathbf{c}. \end{align}</p>
<p>Z rovnic výše by mělo být patrné následující:</p>
<ul>
<li>pokud $(u, v) = (y, z)$, pak člen $x = 1 - u - v$, odkud $x + y + z = 1$ pro všechny body v rovině</li>
<li>nepotřebujeme člen $x$, stačí nám dva členy $u$ a $v$</li>
<li>pro body uvnitř trojúhelníku s vrcholy $\mathbf{a},\mathbf{b},\mathbf{c}$ musí být $u + v \leq 1$ a zároveň $u, v \geq 0$</li>
</ul>
<p><img alt="barycentrické souřadnice" src="/img/introgi/triangle.svg" /></p>
<p class="title">Ilustrace algoritmu pro výpočet průsečíku paprsku a trojúhelníku</p>
<h2>Möller-Trumbornův algoritmus</h2>
<p>Pro průsečík paprsku a roviny ve které leží trojúhelník pak platí \begin{equation} \mathbf{o} + t\mathbf{s} = \mathbf{a} + u(\mathbf{b} - \mathbf{a}) + v(\mathbf{c} - \mathbf{a}). \end{equation} Pokud je cílem zjistit, zda průsečík leží uvnitř trojúhelníku, je nutné ověřit podmínky $u + v \leq 1$ a $u, v \geq 0$. Výraz výše je možné upravit do maticového zápisu: \begin{equation} \label{eq:matintersection} \begin{bmatrix} -\mathbf{s} &amp; \left(\mathbf{b} - \mathbf{a}\right) &amp; \left(\mathbf{c} - \mathbf{a}\right) \end{bmatrix} \begin{bmatrix} t \\ u \\ v \\ \end{bmatrix} = \mathbf{o} - \mathbf{a} \end{equation}</p>
<p>Takto lze dostat tři lineární rovnice o třech neznámých. Tuto soustavu je možné řešit různými způsoby, důležité je:</p>
<ul>
<li>chceme ji řešit rychle</li>
<li>řešení by mělo být relativně přesné</li>
<li>bylo by dobré umět říct už v průběhu výpočtu, že průsečík leží mimo trojúhelník (aby bylo možné výpočet zastavit)</li>
</ul>
<p>Möller-Trumbornův algoritmus [1] využívá pro řešení soustavy Cramerovo pravidlo: \begin{equation} \mathbf{A}\mathbf{x} = \mathbf{b},\;x_i = \frac{\text{det}\,\mathbf{A}_i}{\text{det}\,\mathbf{A}} \end{equation} kde $\mathbf{A}$ musí být regulární a $\mathbf{A}_i$ je matice kde v $i$-tém sloupci je vektor $\mathbf{b}$. Počítání determinantu může být opět drahou operací, dá se efektivně zrychlit pomocí následujících identit: \begin{align*} \begin{vmatrix} \mathbf{a} &amp; \mathbf{b} &amp; \mathbf{c} \end{vmatrix} &amp;= \phantom{-}\mathbf{a} \cdot \left( \mathbf{b} \times \mathbf{c} \right)\\ &amp;= -\mathbf{a} \cdot \left( \mathbf{c} \times \mathbf{b} \right)\\ &amp;= -\mathbf{b} \cdot \left( \mathbf{a} \times \mathbf{c} \right) \end{align*} Naivní implementaci řešení rovnice v maticovém zápisu je možné optimalizovat tak, aby byl minimalizován počet prováděných vektorových součinů, dělení a zároveň aby bylo možné rychle výpočet ukončit, pokud se průsečík nachází mimo trojúhelník. Optimalizovaná verze je popsaná pseudokódem níže.</p>
<div class="algo">
    <span><strong>Vstup:</strong> paprsek: $\mathbf{o}$, $\mathbf{s}$, trojúhelník: $\mathbf{a}$, $\mathbf{b}$, $\mathbf{c}$ </span>
    <span><strong>Výstup:</strong> parametr $t$</span>
    <span></span>
    <span>$\varepsilon \gets \textit{epsilon, value really close to zero}$ </span>
    <span>$\mathbf{e}_1 \gets \mathbf{b} - \mathbf{a}$</span>
    <span>$\mathbf{e}_2 \gets \mathbf{c} - \mathbf{a}$</span>
    <span>$\mathbf{p} \gets \mathbf{s} \times \mathbf{e}_2$</span>
    <span>$d \gets \mathbf{e}_1 \times \mathbf{p}$</span>
    <span></span>
    <span><strong>If</strong> $\textit{cull_backfaces}$:</span>
    <span>    <strong>If</strong> $d < \varepsilon$:</span>
    <span>        <strong>return</strong> $\infty$</span>
    <span><strong>else</strong>:</span>
    <span>    <strong>If</strong> $\lvert d\rvert < \varepsilon$:</span>
    <span>        <strong>return</strong> $\infty$</span>
    <span></span>
    <span>$d_{inv} \gets \frac{1}{d}$</span>
    <span>$\mathbf{q} \gets \mathbf{o} - \mathbf{a}$</span>
    <span>$u \gets d_{inv}(\mathbf{q} \cdot \mathbf{p})$</span>
    <span></span>
    <span><strong>If</strong> $u < 0 \vee u > 1$:</span>
    <span>    <strong>return</strong> $\infty$</span>
    <span></span>
    <span>$\mathbf{r} \gets \mathbf{q} \times \mathbf{e}_1$</span>
    <span>$v \gets d_{inv}(\mathbf{r} \cdot \mathbf{s})$</span>
    <span></span>
    <span><strong>If</strong> $v < 0 \vee u + v > 1$:</span>
    <span>    <strong>return</strong> $\infty$</span>
    <span></span>
    <span>$t \gets d_{inv}(\mathbf{e}_2 \cdot \mathbf{r})$</span>
    <span><strong>return</strong> $t$</span>
</div>

<hr />
<h2>Literatura</h2>
<ol>
<li>T. Möller and B. Trumbore, “Fast, minimum storage ray-triangle intersection,”Journal of graphics tools, vol. 2, no. 1, pp. 21–28, 1997</li>
</ol>
</section>
<footer>
    <header>
    <ol>
       <li><a href="../">coursebook</a></li>
       <li>poznámky k pg</li>
    </ol>
</header>
</footer>
</body>
</html>